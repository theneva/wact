# PG6300 Webutvikling og API-design

### Hensikt
Overgangen til MVC-rammeverk som AngularJS er å regne som ett av de aller største paradigmeskiftene i webutviklings historie. Emnet skal gi en innføring i god praksis og ulike verktøy til bruk under utvikling av webapplikasjoner og Application Programming Interfaces (API-er) etter dette nye paradigmet.

### Forutsetninger
Emnet forutsetter grunnleggende kunnskap til webutvikling med JavaScript, mobil apputvikling, automatisert testing, og informasjonssikkerhet.

### Læringsutbytte
Etter å ha gjennomført emnet, skal studenten

#### Kunnskap
* ha god kjennskap til MEAN-stacken (MongoDB, Express, AngularJS, og Node.js),
* vite hvordan et Application Programming Interface (API) fungerer,
* kunne forklare abstraksjonen REpresentational State Transfer (REST), og i hvilke tilfeller denne bør benyttes,
* kjenne til WebSockets og hvilke tilfeller disse burde benyttes,
* kunne redegjøre for hvordan én eller flere klienter kommuniserer med et API over JavaScript Object Notation (JSON),
* kjenne til mekanikken Cross-Origin Resource Sharing (CORS) og dens betydning for utvikling av et API som støtter flere typer klienter,
* kunne forklare sentrale aspekter ved en dokumentdatabase som MongoDB, og hvordan denne skiller seg fra en relasjonsdatabase som MySQL,
* kjenne til grunnleggende informasjonssikkerhetsmessige aspekter ved utvikling av en webapplikasjon med et API,

#### Ferdigheter
* være i stand til å designe, implementere, og automatisere testing av et RESTful API som kommuniserer over JSON med tilstrekkelig sikring av data,
* være i stand til å designe, implementere, og automatisere testing av en webapplikasjon som kommuniserer med API-et,
* være i stand til å rulle ut løsningen til en skytjeneste som DigitalOcean eller Heroku,

#### Generell kompetanse
* ha kjennskap til sentrale konsepter relatert til utvikling av et RESTful API som støtter ulike typer klienter, og
* raskt kunne bygge og rulle ut en applikasjon ved hjelp av MEAN-stacken og en god verktøykjede.

#### Gjennomføring
Forelesninger, øvingsoppgaver, selvstudie, og innleveringsoppgaver.

#### Verktøy
* MongoDB,
* Express,
* AngularJS,
* Node.js, og
* JetBrains IntelliJ 14, WebStorm 9, eller tilsvarende for utvikling med JavaScript og til valgfri mobil plattform. 

#### Vurderingstype
Mappevurdering

### Vurdering
Fire innleveringsoppgaver.
